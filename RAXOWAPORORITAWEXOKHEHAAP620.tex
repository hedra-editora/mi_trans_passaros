\chapterspecial{Ɨ{ra} {xo}, {wapororitawë} {xo} kɨ {he} {haap}ɨɨ}{}{}
 

 

Ɨhɨ tëhë, kamiyë ɨra pënɨ pëma kɨ waɨ maopehe, ɨ̃hɨ a kãi hunomi. Ɨra a
hunomi, a kuonomi. Të urihi no ɨrapɨonomi. Te he tikëa. Kamiyë pëma kɨ
ha xëprarɨnɨ, pëma kɨ rë waɨwei, ɨra a hunomi. Hu, hu, hu! Ɨra a kãi
kunomi. 

A hapa he rë harenowei, wetinɨ a he harema? Yami ohi pënɨ a resi no
preaama. Xi kɨ pë kõririwë no preaama. Nakɨ kuami yaro, Ɨra. Tukutuku të
nakɨ pehĩto kua yaro, të pë kãi waxikanomi, maromaro ɨ̃hɨ rë të urihi ha,
ɨ̃hɨ Xererei a urihi mɨ amo ha, ɨra yami a huma. Ohiri hurewë. Ai të wai
waimi yaro, ërëkëwë, a ɨ̃kɨma. Ɨra a naikiri ɨ̃kɨma. 

Wetinɨ a he harema? Wapororitawë a kuopë ha, ɨra a warokema, Yanomamɨ ai
a rii përɨopë ha, yami, Wapororitawë ihaƗrariwë e warokema. A pëtarioma,
a mɨ pamarema. A ohiri rë katitore hamɨ. Ɨhɨ hawë hupëpɨ, hawë mamo kɨ
maa hapa a hõra no preaaɨ kuaama, a kraikraipraotima, a rë yutuhouwei
ohiri. 

Waporomɨ kë kɨ! Ɨhɨ wama të pë wãha yuaɨ? Kutaenɨ ɨ̃hɨ Yanomamɨ a kuoma,
Yanomamɨ të pë mamikɨ hõra wai hĩrio ma rë mai! Krihi! Të kãi kuimi, a
ɨmɨɨ makure kiha. Ɨhɨnɨ a hiraa parɨkema. A huɨ hirakema. 

E mamikɨ mahɨkema, ɨra a kraimou maopë. 

Ɨhɨ a ha hirakɨnɨ, a ha ukuuuuhaparunɨ, a ha yarɨɨɨɨɨhɨ taparunɨ, timɨ
parunɨ. 
