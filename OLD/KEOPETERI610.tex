\chapterspecial{{Keopëteri}}{}{}
%Combinado com Anne: esta sai dos livros todos. 

 

Xiritowëteri a yai hekura përɨoma, kamiyë kurenaha, ɨ̃hɨ a wãha
Xiritowëteri. Kama Keopëteri pë wãha kukema kutaenɨ, kama Keopëteri ɨ̃ha
pë hiraa xoaa. Xiritowëteri Keopëteri pë wãha kuprarioma.

Motu u pata wãha rë kuonowei, weti naha u wãha kuoma? Motu unɨ pë rë
kepenowei, Keopëteri a wãha kuprarioma. Pë kepema yaro, pë yurema yaro.
Motu Xitipapɨwei u pata wãha kua. Ɨhɨ kama e u pata rë makepenowehei,
kama pënɨ u rë koanowehei, u makui, Xitipa kama e u wãha pata yua
xoaopemahe, Keopëteri a kepema. A nomanomi. Ɨha a kua xoaa. Ai pë wãha
xoaa. 

Siohapɨ e matoto rë ayonowei, ɨ̃hɨ weti naha kuwë pë xoama? Ɨhɨ hei kama
nohi e pë rë kuonowei, ɨ̃hɨ pë yahipɨ hetikëkëoma, pë rĩya ha praɨmahenɨ,
hei pëma kɨ nakayou hiraɨ ha, pëma kɨ xoayou hiraɨhe ha, pë nakayoma.
Xiritowëteri a hekuranɨ pë reahumou tëhë pë rë nakanowei. Pë kãi hakë
përɨotii tarei. A keo hëomai tao, të pë puhi ha kunɨ, matoto a ayoma,
kamiyë ipa reahu të kurenaha të kua yaro, a rërërayo hërɨma, kama pë rë
përɨonowei, kama maxi norimɨpɨ Anahupɨweiteri pë praɨmamahe.
Anahupɨweiteri kama norimɨ e pë yai kuomahe. Ɨhɨ pë xĩro hëtarioma. 

Ɨhɨ ei Keopëteri pë tëëpɨ rë kui, hei Motu unɨ pë mixi tuo taonomi, pëma
kohomoo waikio tëhë, kama unɨ pë rii yurema, pë rii kepema. Xoati ɨ̃ha
kama pë kua. Pë ma rë kure, parimi pë kupropë. Yai të pë nomaɨ rë mai pë
kupropë, pë kepema. 

 
